# Individuellt-Projekt---Avancerad-.NET---Lukas-Rose-SUT21

I det stora hela tycker jag att min lösning blev rätt bra; jag var först lite missnöjd med vissa utskrifter jag fick i postman, till exempel att jag bara fick ut en siffra och inget mer när jag räknade ut antal arbetstimmar på en vecka, eller att man får med massa ointressant information när hämtar objekt/tabeller, men efter samtal med Anas ändrades mitt perspektiv lite. Just nu jobbar jag ju bara med att hämta data. Postman visar ju absolut inte hur utskrifterna faktiskt kommer se ut i frontend-grejer, utan bara vilken data man får tag i från databasen.  
   Att låta Employee- och Project-modellerna vara ganska enkla och koppla samman allt i Timereport kändes som det mest logiska, då Employee och Project måste ha en many-to-many-relation till varandra. Varje anställd kan jobba på flera projekt, och varje projekt kan ha flera anställda som jobbar med det. Varje Employee har en lista med Timereport, och varje Timereport har en enskild employee, så där får vi en one-to-many-relation. 	Utan den här strukturen hade jag eventuellt fått begränsa antalet projekt en anställd kan medverka i eller vice versa, vilket absolut inte hade varit önskvärt.
   Jag är lite missnöjd med min EmployeesInProjects-metod i EmployeeRepo. Visst, den består bara av en kodrad, men det känns som att jag hade kunnat korta ner den ganska mycket. Jag borde inte behöva Select och Distinct, då jag sett andra få till det utan det, men någonting med min struktur i resten av programmet gjorde att jag fick en jättelång lista med alla anställda och deras timereports flera gånger om. Så någonstans har jag nog gjort en miss i strukturen och de olika attributen i tabell-klasserna. 
   Å andra sidan är jag nöjd med hur korta alla efterfrågade metoder blev! Utöver de grundläggande get, post, put och delete-funktionerna, så blev de unika metoderna i repona oftast bara en kodrad eller två. Förvisso kanske det gör koden lite mindre lättläst i vissa fall, då det blir väldigt långa kodrader även om de är få, men jag tror att om jag skulle börja dela upp raderna skulle det nog resultera i mindre effektiv kod, då det blir lite “start-stopp-start”, istället för att göra en sökning på en gång. Läsligheten går ju dock att öka med hjälp av lite kommentarer förstås!
